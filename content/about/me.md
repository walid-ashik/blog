---
title: About Me
date: 2025-10-02T10:32:32+06:00
draft: false
---
আসসালামু-আলাইকুম!

বেশ কিছুদিন আগেও আমি কখনো ভাবিনী যে এরকম একটা সাইট খুলে লেখালেখি শুরু করবো। একদিন সকালে [daily.dev](daily.dev) এর একজন বিদেশী লেখকের একটা কোডিং ব্লগ পড়ে মনে হলো যে, আমিও একটা ব্লগিং সাইট বানিয়ে লেখালখিটা আবার শুরু করি। "আবার" শব্দটা ব্যবহার করলাম এইজন্যে যে, এর আগেও আমি বেশ কিছুদিন Medium এ লেখালেখি করেছি।

একসময় ভাবতাম লেখালখি করে কি আর পেট চলে! সেই ধারণা টা medium এ কিছু আর্টিকেল পাবলিশ করার পর চেঞ্জ হয়ে গেছে। শ-তিনেক ডলারও উপার্জন করেছিলাম। তারপর যে কি হলো, আর লেখালেখির জন্যে কখনো কলম বা কি-বোর্ড নিয়ে বসা হয় নি। 

সেই হারিয়ে যাওয়া অভিপ্রায় হঠাৎ মনে উকি দিলে এই সাইট টা বানাইলাম এক-রাতে। এবার অবশ্য উদ্দেশ্য একটু ভিন্ন। টুকটাক লেখালেখি করে মনের খোরাক মেটাতে চায়। ইদানিং সোশ্যাল সাইটগুলাতে কিছু লিখে তেমন শান্তি পাওয়া যায়না। এর কারনটা আজও ধরতে পারলাম না। হয়তো, মানুষ এখন আর সোশ্যাল মিডিয়াইা কিছু পড়বো বলে আর আসে না। 

'১০-'১২ সালের কথা খুব মনে পড়ে যায় যখন আমরা Opera Mini এবং 2G ইন্টারনেট কানকেশন দিয়ে ইন্টারনেটে আসতাম সব উঠতি লেখকের লেখা কবিতা আর গল্প পড়তে। সেই সময় খুব রম্য লেখার কাল ছিল। আমিও এক-আধটা লিখেছি তখন। ভাবতেই হাসি পাই এখন। কি সব গুলু-গুলু করে লেখা গল্প-কবিতা। সময়টা আসলেই অন্যরকম ছিল। এখনকার জেনারেশনের ছেলেপুলেরা সে আর ক্যামনে বুঝবে! 

এইটা লিখতেই নিজেকে আজ বড্ড বৃদ্ধ মনে হলো, কে জানে - হয়তো হয়েই গেছি। তাই, এখন কিছু লিখে যেতে চায়। নিজের জন্যে... 